---
sidebar_position: 1
---

# 1. HTML. Чирхчир хьун.

`HTML` - веб-чинар туькӀуьрун патал кӀвалахдик кутазвай кьилин чӀал я.

## HTML вуч я?

HTML - HyperText Markup Language (гьипертекст лишанунин чӀал);\
HTML-ди веб-чинин структура туькӀуьрзава.\
HTML элементрикай туькӀуьр жезва. \\
HTML-элементри браузердиз веб-чина авай затӀар гьикӀ къалурдатӀа лугьузва. \\
HTML-элементри веб-чинин кӀусарик квай манаяр ахъайзава. Месела, «им веб-чинин кӀукӀ я», им шикил я», гьакӀни мад.

## ГьакӀан HTML-документ

Чна `<!DOCTYPE html>` кхьизватӀа, ам чна HTML5-документ туькӀуьрзава лагьай чӀал я. 

`HTML5` - HTML-дин 5-лагьай версия я.

`html` элемент - чи HTML-чинин дувул я. `<html>` - им HTML-чинин и-кьил я. `</html>` - им HTML-чинин а-кьил я.
`head` элемент - им чна чи мета-гайияр хуьзвай чка я. А гайияр браузерриз, жугъурунин системайриз герек я.` <head>` - им head элементдин и-кьил я. `</head>` - им `head` элементдин а-кьил я.

`title` элементди чи HTML-чиниз тӀвар гузва. Ам чаз браузерди чинрин тӀварар къалурзавай чкада аквазва. Адет яз, а чка браузердин дакӀардин вине ава.
`body` элемент чи документдин беден я. Ада вичин къене вилиз аквадай затӀар хуьзва (кьилер, текстар, шикилар, гьакӀни мад).

`h1` элемент садлагьай (виридлайни чӀехи тир) дережадин кьил я. Ада вири чиниз талукь тир тӀвар гузва. Амай кьилерин (`h2` - `h6`) дережа гъвечӀи жезва.
`p` элемент текстдин параграф я.

## HTML-элемент вуч я?
HTML-элементдин туькӀуьр хьунухь: ахъаюнин тег; беден (вичин къене авайбур); кӀевунин тег.

:::info Info from Rashyd

Са-са HTML-элементриз беден авач. Ахьтин элементриз ичӀи элемент лугьуда. ИчӀи элементриз кӀевунин тег авач!

:::


## Веб-браузерар
Веб-браузердин (месела, Chrome, Edge, Firefox, Safari) метлеб - HTML-документ кӀелун, ахпа чаз къенидаказ къалурун.
Браузерди HTML-тегар къалурзавач. ЯтӀани, ада абур кӀелдайла, адаз инфо гьикӀ къалурдатӀа чир жезва.

HTML-чинин структура икӀ чӀугайтӀа жеда. `Body` элементдин къене авайди чаз браузерда аквазва. `Title` элементдин къене авайди чаз браузерди чинин тӀвар къалурзавай чкада аквада.
